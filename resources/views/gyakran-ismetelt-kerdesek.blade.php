<x-gyerek>
    <div class="container mx-auto">
        <div class="flex flex-wrap">
            <div class="w-full mt-32">
                <h2 class="text-2xl font-semibold text-darkblue mt-12 mb-2">
                Hogy tudok minél kevesebb szemetet termelni?
                </h2>
                <p>
                Ne vásárolj előre csomagolt élelmiszert! Ha mindenképpen olyan terméket kell vegyél, amit nem tudsz saját tárolóba tenni, akkor olyat válassz, amelyiknek a csomagolása környezetbarát, és újrahasznosítható. Vigyázz a ruháidra, a használati tárgyaidra, a játékaidra, a taneszközeidre, hogy azokat minél ritkábban kelljen lecserélned újakra! Ruhákat lehet venni használtan is a turkálókban, ahol sokszor lehet találni márkás, új állapotú darabokat. A szemetet mindig válogatva (szelektálva) gyűjtsd, és az arra megfelelő kukákban helyezd el a fajtája szerint!
                </p>
                <h2 class="text-2xl font-semibold text-darkblue mt-12 mb-2">
                Hol található a közelemben szelektív hulladékgyűjtő?
                </h2>
                <p>
                A helyi hulladékgyűjtő cégek ügyfélszolgálatán, vagy honlapján lehet érdeklődni a szelektív hulladékgyűjtő konténerek helyéről és azok ürítésének pontos idejéről. Vannak olyan üzletláncok is, amikben találhatóak szelektív hulladékgyűjtő kukák, vagy amelyeknél be lehet váltani az elhasznált műanyag-, és üvegpalackokat arra szolgáló automaták segítségével.
                </p>
                <h2 class="text-2xl font-semibold text-darkblue mt-12 mb-2">
                Hogyan tudom megoldani, hogy kevesebb élelmiszert pazaroljak?
                </h2>
                <p>
                Szervezd meg előre a bevásárlásokat, készíts bevásárlólistát, és csak azt vedd meg, ami azon van! Nem kell két hetente nagybevásárlást tartani, ha amit vettetek nem tart ki annyi ideig. Inkább járj sűrűbben boltba, de vegyél kevesebbet, így biztos, nem fog semmi megromlani a hűtőben. Zöldséget, gyümölcsöt, húst vásároljatok helyi termelőktől a piacon! Az élelmiszer után fennmaradó hulladékot lehet a kertben egy komposztálóba gyűjteni, hogy idővel jó termőtalaj váljon belőle, amivel a kertet táplálhatod.
                </p>
                <h2 class="text-2xl font-semibold text-darkblue mt-12 mb-2">
                Hogyan tudok spórolni a vízzel?
                </h2>
                <p>
                Napjaink egyik fő problémája az egyre nagyobb vízhiány, ezért különösen fontos, hogy lehetőleg egy csepp vizet se pazaroljunk el feleslegesen. Fogmosás közben mindig zárd el a csapot és csak akkor nyisd ki, ha kiöblíted a szádat! Kádban fürdés helyett inkább zuhanyozz! Zuhanyzás közben sem kell állandóan folyatnod a vizet, amíg beszappanozod magad, addig tartsd elzárva a zuhanyt! Kézmosás közben sem kell a legnagyobbra nyitni a csapot! Nem kell palackos ásványvizet innod, mert Magyarországon a csapvíz iható, bizonyos helyeken pedig kifejezetten jó minőségű.
                </p>
                <h2 class="text-2xl font-semibold text-darkblue mt-12 mb-2">
                Mennyire szennyezett a levegő a lakhelyemen?
                </h2>
                <p>
                A levegő szennyezettsége az egyik legnagyobb egészségügyi probléma a világon. A légszennyezés hozzájárul a szívbetegség, a stroke, a tüdőbetegségek és a tüdőrák kialakulásához. A városokban az egészségre káros gázok többsége az autóktól ered, illetve a szálló por mennyisége is nagyban függ a forgalom mértékétől. Minél kevesebb autó van a városban, annál tisztább a levegő. Az Európai Unió külön weboldalt üzemeltet, aminek segítségével óráról-órára ellenőrizhetik az érdeklődők a kontinens 2000 légszennyezettséget mérő állomásának az adatait: https://www.eea.europa.eu/themes/air/air-quality-index/index
                </p>
                <h2 class="text-2xl font-semibold text-darkblue mt-12 mb-2">
                Mi a biodiverzitás, és miért kell megőrizni?
                </h2>
                <p>
                A biodiverzitás a földi élet sokszínűségét jelenti. A Földön több millió faj sok-sok ezer egyede él együtt. A táplálékláncot alkotó élőlények sorában a legkisebb egysejtű élőlénynek is komoly szerepe lehet. A környezet pusztulásával az élőhelyek területe csökken, ezzel pedig a biodiverzitás is romlik. A táplálékláncok megszakadnak, az élőlények nem jutnak elég élelemhez az egyre zsugorodó élőhelyeiken. A vadvilágra az egyik legnagyobb veszélyt a mezőgazdaság és az állattartás jelenti, mert az új szántóföldeket, legelőket sokszor erdőírtással alakítják ki. Minél változatosabb egy ökoszisztéma, annál ellenállóbb a környezeti hatásokkal szemben, illetve annál több értékes gént és összetevőt tartalmaz a tudományos kutatásokhoz. Az elmúlt ötven évben a vadvilág több mint fele pusztult el.
                </p>
                <h2 class="text-2xl font-semibold text-darkblue mt-12 mb-2">
                Mit nem szabad komposztálni?
                </h2>
                <p>
                A legtöbb konyhai maradék (gyümölcsök, zöldségek maradékai) vagy kertből származó hulladék komposztálható, ám ezek között is akad néhány kivétel. Itt egy lista azokról az anyagokról, amik nem komposztálhatóak:
                </p>
                <ul class="list-disc">
                    <li>
                    ételmaradék, hús, csont
                    </li>
                    <li>
                    déli gyümölcsök maradékai (csak kis mennyiségben komposztálható)
                    </li>
                    <li>
                    növényvédő szerrel kezelt növények
                    </li>
                    <li>
                    beteg, elhalt növényi részek
                    </li>
                    <li>
                    örökzöldek nyesedékei
                    </li>
                    <li>
                    diófa levele
                    </li>
                    <li>
                    húsevő és mindenevő állatok trágyája (például a kutyakaki sem komposztálható)
                    </li>
                    <li>
                    nem szerves (természetes eredetű) idegen anyagok
                    </li>
                    <li>
                    porszívó gyűjtőzacskó
                    </li>
                    <li>
                    pelenka
                    </li>
                </ul>
                <h2 class="text-2xl font-semibold text-darkblue mt-12 mb-2">
                Hogyan viselkedjek az erdőben?
                </h2>
                <p>
                Egy erdei kirándulás remek alkalom arra, hogy az állatokat a természetes élőhelyükön csodálhassuk meg. Az erdő élővilágának védelme érdekében a kirándulóknak számos szabályt be kell tartani.
                </p>
                <li>
                Ne zavard meg az erdei állatok életét hangoskodással!
                </li>
                <li>
                Ne nyúlj az állatokhoz! Ha kisállatot látsz az erdőben, ne simogasd meg! Az ember szaga rajta marad az állaton, amivel érintkezik, és emiatt annak szülője nem fogadja el azt többé.
                </li>
                <li>
                Ne szedd le a vadvirágokat, ne tépd le a faleveleket, ne tördeld le a fák, bokrok ágait!
                </li>
                <li>
                Ne szemetelj az erdőben (és máshol se)! Amit magaddal viszel, az maradjon is nálad, ne dobj el semmit az erdőben!
                </li>
                <li>
                Ne gyújts tüzet az erdőben!
                </li>
            </div>
        </div>
    </div>
</x-gyerek>