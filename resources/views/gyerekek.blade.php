<x-gyerek>
    <div class="container mx-auto">
        <div class="flex flex-wrap">
            <div class="w-full mt-32">
                <h2 class="text-2xl font-semibold text-darkblue mt-12 mb-2">
                    Környezetvédelem
                </h2>
                <p>
                    Ahhoz, hogy a földi élet körforgása zavartalanul működni tudjon az embereknek is törekednie kell arra, hogy ne pazaroljanak, ne szemeteljenek, ne rombolják a környezetüket. Azért, hogy a bolygó egyensúlya, természeti értékei, élővilága fennmaradjon a gyerekek is nagyon sokat tudnak tenni.
                    Mit tehetsz te annak érdekében, hogy megvédd a Földet?
                </p>
                <h2 class="text-2xl font-semibold text-darkblue mt-12 mb-2">
                    Ruházkodás
                </h2>
                <p>
                    A felnőttek egyre gyakrabban cserélik le a ruháikat újakra, amik aztán ismét a szemétben végzik úgy, hogy van amelyiket kevesebb mint tíz alkalommal hordtak. A kidobott ruhák vagy szeméttelepekre kerülnek, vagy pedig hulladékégetőkben tüzelik el őket. Mindkét megoldás nagyon káros a környezetre. A gyerekeknek sokszor a felnőtteknél is gyakrabban kell cserélni a ruhájukat, mivel ők még kinövik azokat.
                </p>
                <p>
                    Mit tehetsz te ez ellen?
                </p>
                <p>
                    Ha kiszakad a nadrágod, kabátod játék közben, nem kell máris újat vetetni a szüleiddel, csak kérd meg őket, hogy varrjanak rá egy foltot, ami eltakarja a szakadást. Ruhajavító üzletekben, textilboltokban rengeteg fajta foltot lehet találni, mindenféle cuki mesefigurával, állatkával, szép mintával ellátva. Ha anyu, vagy apu nem tud varrni, az sem gond, vannak olyan foltok, amiket csak rá kell vasalni a ruhára.
                </p>
                <p>
                    A kinőtt ruháidat, ne dobjátok ki a szemétbe, hanem vigyétek el ruhagyűjtő konténerekbe, vagy adományozzátok oda segítő szervezeteknek. Ilyenkor mindig gondolj azokra a gyerekekre, akiknek a szüleinek nincs elég pénze arra, hogy új ruhát vegyen nekik. Nagyon sok olyan gyerek van az országban, aki boldogan hordaná azt a sapkát, nadrágot, kabátot, pulcsit, amit te már kinőttél, vagy meguntál.
                </p>
                <h2 class="text-2xl font-semibold text-darkblue mt-12 mb-2">
                    Szemetelés
                </h2>
                <p>
                    A legtöbb csomagolás műanyagból készül, ami a természetben magától nem bomlik le. Az erdőben vagy az utcán eldobott szemét bekerül a talajba, vagy a folyókba és szennyezi azokat, de az állatokra is káros hatással vannak. A hanyag módon eldobott műanyagszemét tovább aprózódik, belemosódik a folyókba, tavakba, tengerekbe. A Csendes-óceánon, az áramlatok által összeterelve, hatalmas szemétsziget alakult ki.
                </p>
                <p>
                    Mit tehetsz te ez ellen?
                </p>
                <p>
                    NE SZEMETELJ! Minden műanyag, papír és fém hulladéktól a szemét fajtájának megfelelő kukába dobva szabadulj meg! Mivel a műanyag szemét újrahasznosítható, kevesebb energia és kőolaj szükséges az előállításhoz, ha a korábbi csomagolást hasznosítják újra, mint amikor az egész gyártási folyamat lezajlik. A papírhulladék újrahasznosításával fákat mentünk meg a kivágástól, ezzel pedig az erdőinket védjük. A fémhulladékok szinte akárhányszor újrahasznosíthatóak, így ezen hulladéknak a megfelelő szelektív kukába helyezésével is rengeteg energiát spórolsz, amivel pedig kíméled a környezetedet.
                </p>
                <h2 class="text-2xl font-semibold text-darkblue mt-12 mb-2">
                    Táplálkozás
                </h2>
                <p>
                    Manapság az emberek többsége úgy jár bevásárolni, hogy nem készít bevásárló listát, hanem azt veszi meg a boltban, amit éppen megkíván, vagy megtetszik neki. A gyerekek a legkülönfélébb fondorlatos módszerekkel igyekeznek rávenni szüleiket arra, hogy megvegyék nekik azt az édességet, amire éppen fáj a foguk. Viszont, ha valaki túl sok cukros inni és ennivalót fogyaszt, annak előbb-utóbb ténylegesen fájni fog a foga, nem csak átvitt értelemben. Az élelmiszerek nem fogyasztható részeit, a belőlük keletkező hulladékot, a kertben felállított komposztálókban lehet gyűjteni, hogy a belőlük létrejövő humusszal táplálják a kert talaját.
                </p>
                <p>
                    Mit tehetsz te ez ellen?
                </p>
                <p>
                    Ha nem is amiatt szeretnéd megkapni az édességet, mert szereted, hanem mert valami ajándékot csomagolnak hozzá, akkor előbb gondold végig, hogy hányszor fogsz majd játszani azzal a játékkal. A legtöbb esetben ezeket a játékokat már aznap megunják a gyerekek és többet elő sem veszik, ezzel pedig csak szemetet termelnek. Ha mindenáron szeretnél valami édességet, akkor inkább kérd meg a szüleidet, hogy vigyenek el egy cukrászdába, vagy fagyizóba.
                </p>
                <h2 class="text-2xl font-semibold text-darkblue mt-12 mb-2">
                    Pazarlás
                </h2>
                <p>
                    A pazarlásnak sok fajtája van. Sokan égetik a villanyt feleslegesen a lakásukban, mások a vizet pazarolják azzal, hogy túl sokat használnak mosogatáshoz, mindig fürdenek zuhanyzás helyett, vagy teljesen kinyitott csapnál mosnak kezet. Az energia-, vagy a víz pazarlása mellett az élelmiszerpazarlás a másik olyan komoly probléma, aminek felszámolásához az emberek gondolkodását kell megváltoztatni. A nagy élelmiszerüzletekben, bevásárlóközpontokban kapható élelmiszer és egyéb fogyasztói cikkek gyakran a fél világot körbe utazzák, mire eljutnak a bolt polcaira. Ha van rá lehetőség, a helyi piacon, a környékbeli, hazai termelők által kínált termékeket célszerű megvásárolni, mert ezzel nem csak a magyar gazdaságot támogatjuk, de a környezetet is kíméljük.
                </p>
                <p>
                    Mit tehetsz te ez ellen?
                </p>
                <p>
                    Egy gyereknek elsősorban arra kell figyelnie, hogy spóroljon az energiával. Energiatakarékos égők használatával, a villany lekapcsolásával magunk után, sok áramot tudunk spórolni. A telefontöltőt se hagyjuk bedugva, ha már feltöltött a telefonunk! Kapcsoljuk ki a tévét, a számítógépet, amikor már végeztünk a filmmel, vagy a játékkal, amivel időt töltöttünk! Ne folyasd a csapot folyamatosan fogmosás közben, és ne nyisd ki teljesen, mert ezzel is rengeteg vizet pazarolsz el! Ha a nagyszüleid, szüleid járnak piacra, kísérd el őket, segíts nekik a cipekedésben és közben ismerd meg a piac és a kofák mozgalmas és érdekes világát!
                </p>
                <h2 class="text-2xl font-semibold text-darkblue mt-12 mb-2">
                    Légszennyezés
                </h2>
                <p>
                    A mezőgazdaság, a közlekedés, az ipar rengeteg szennyező anyagot juttat a Föld légkörébe, amik ott felhalmozódnak, egy olyan réteget alkotva, ami megakadályozza, hogy a Nap hője távozzon a bolygónkról. Mivel egyre több ember költözik városba, a nagyvárosok levegője is egyre rosszabb minőségűvé válik a növekvő autóforgalom miatt. Ezek az emberi tevékenységek okozzák a sokat emlegetett globális felmelegedést, vagyis azt, hogy a földi hőmérséklet folyamatosan emelkedik. Ennek az lesz a következménye, hogy a jégsapkák és a gleccserek elolvadnak, ami megemeli a tengerszintet, a termőterületek nagy része pedig elsivatagosodik és nem lesz elég ivóvíz. 
                </p>
                <p>
                    Mit tehetsz te ez ellen?
                </p>
                <p>
                    Közlekedj gyalog, rollerrel, vagy kerékpárral, nagyobb távolságokra pedig vedd igénybe a tömegközlekedést! Diákként kedvezményesen utazhatsz a buszon, villamoson, vonaton, metrón, míg ha autóval viteted magad, azzal akár tízszer több energiát is elhasználsz arra, hogy eljuss egyik pontból a másikba. A gyalogos-, kerékpáros közlekedéssel nem csak energiát spórolsz, amivel kíméled a környezetedet, hanem az egészségednek is használ.
                </p>
                <h2 class="text-2xl font-semibold text-darkblue mt-12 mb-2">
                    Aktivizmus
                </h2>
                <p>
                    A környezetvédelem az egyik legfontosabb közösségi üggyé vált napjainkra. Több évtizednyi klímakutatás eredményeként ma már tudományosan igazolt tény, hogy az emberi tevékenység hozzájárul a Föld légkörének felmelegedéséhez, és a klíma megváltozásához. A környezetvédelem ügyére felfigyelt a politika is, és 50 évvel ezelőtt Új-Zélandon megalakult az első zöld párt. Mára a világ legtöbb országában vannak zöld pártok, és számos olyan nemzetközi szervezet működik, amelynek célja a Föld állat-, és növényvilágának védelme. A legismertebb ilyen szervezetek a WWF, és a Greenpeace. A környezet egészséges állapotának, a természet változatosságának megőrzése a fiatal generációk számára különösen fontos. Mivel sok környezeti hatás, megbolygatott természetes folyamat, vagy szennyezés eredménye csak hosszú évek alatt jelentkezik, így az okozott károkat, amiket ezekkel okoznak csak a jövő generációi fogják teljességükben megtapasztalni.
                </p>
                <p>
                    Mit tehetsz te?
                </p>
                <p>
                    Számos fiatal híresség, zenész, filmsztár áll ki napjainkban a környezetvédelem ügye mellett. Az egyik legismertebb környezetvédő aktivista a 19 éves, svéd származású, Greta Thunberg, aki eltökélten védi a fiatalok és a jövő generációk jogát a tiszta és élhető környezethez. Az egyik legismertebb filmsztár, aki elkötelezte magát a környezetvédelem ügye mellett, a 47 éves, amerikai színész, Leonardo DiCaprio, aki már több filmet is forgatott a legégetőbb környezeti problémákról. Kövesd figyelemmel te is a világ környezetvédelemmel foglalkozó aktivistáit, szervezeteit és fogadd meg a bolygó védelmével kapcsolatos tanácsaikat!
                </p>
            </div>
        </div>
    </div>
</x-gyerek>